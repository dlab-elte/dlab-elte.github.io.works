+++
date = 2017-10-03
lastmod = 2017-10-03
draft = false
#tags = ["academic", "hugo"]
title = "Kutatói asszisztenst keresünk!"
math = false
summary = "Laborunk felvételt hirdet kutatói asszisztens pozícióra."

#[header]
#image = "headers/getting-started.png"
#caption = "Image credit: [**Academic**](https://github.com/gcushen/hugo-academic/)"

+++

## __Amit a laborban csinálunk__
Az emberi döntéshozás és a pszichológia módszertan kérdéseit vizsgáljuk. Sokat olvasunk, elemzéseket végzünk, azokhoz kódokat írunk. Legtöbb projektünket nemzetközi együttműködésben végezzük ausztrál, angol, amerikai, francia és német egyetemek kutatóival. Fontosnak tartjuk, hogy folyamatosan képződjünk és világszinten is kiemelkedő eredményeket érjünk el. A laborban a munka angol nyelven folyik.
## __Amit kínálunk__
A kutatáshoz csatlakozó diák egy dinamikus kutatócsapat tagjává válhat. A korábbi tagok a következő karriertámogató előnyökre tettek szert: tanulmányi, kutatási és utazási ösztöndíjak, nemzetközi konferencialátogatások (pl. London, Amsterdam, San Francisco, Chicago), szerzőség nemzetközi publikációkban, külföldi nyári egyetemek, nemzetközi doktori iskolákba (Sydney, Párizs, Sussex) és ösztöndíjprogramokra (New York) sikeres bekerülés stb. Az együttműködésben résztvevő karrierfejlődéséhez szükséges minden területen igyekszünk támogatást adni.
## __Amit várunk__
- Kitartás és elszántság a kemény munkához
- Elvárás az angol nyelv problémamentes használata
- Előnyt jelentenek programozási tapasztalatok (R, php, Java Script, Python)
- Logikus gondolkodás
- Jókedv
## __A jelentkezés módja__
A kapcsolattartónak írt maximum 1 oldalas leírás arról, hogy:

- Miért érdekel a kutatói munkában való részvétel; 
- Milyen készségeid vannak, amik szerinted alkalmassá tesznek a feladatra; 
- Mit szeretnél kapni az együttműködésből.

A döntéseket a személyes interjúk után hozzuk.

Jelentkezési határidő: __2017. október 15. éjfél__

__kapcsolat__: szaszi.barnabas@ppk.elte.hu
<br><br>
<br><br>
# Korábbi tapasztalatok a laborban

## _Bagó Bence_
_"Az egyetemi tanulmányaim második félévében csatlakoztam a labor munkájához. Azóta hosszú idő eltelt, és ma már a Párizsi a Sorbonne egyetem Ph.D. hallgatoja vagyok. Mindazt, hogy idáig eljutottam nagyrészt a labornak köszönhetem. Egyrészről ugyanis lehetőséget kaptam itt egy olyan fejlődésre és tapasztalatszerzésre, amit az átlagos egyetemi tanulmányi keretek között nem lett volna lehetséges. Csatlakozásomkor egy kutatásba kezdtünk, és nem csak az alapvető kutatáshoz szükséges tudást és tapasztalatot sikerült elsajátítanom, hanem jóval több élményben is részem volt. Ezzel a kutatással jutottam el a világ legnagyobb konferenciaira, Torontoba, Londonba, Berlinbe, Barcelonába, de a program eredményeként tudtam ösztöndíjakat megszerezni, pl. a cambridge-i egyetemre, ami életem egyik legmeghatározóbb élménye lett. Az laborban szerzett tapasztalatok miatt vettek fel a világ egyik vezető egyetemere, Edinburgh-ba, majd ennek eredményeként kaptam meg a párizsi ösztöndíjat is. A labor egy olyan lehetőséget adott, ami a jelenlegi egyetemi rendszerben teljesen egyedülálló, és az életemnek egy teljesen új ívet adott. Mindezt nem tudtam volna elérni az labor támogatása nélkül."_

## _Földes Tamás Andrei_
_"A laborban töltött évek nagyon meghatározóak voltak a szakmai (és társas) fejlődésemben. Nagyon szerencsésnek érzem magam, hogy középiskola után egyből megízlelhettem, milyen érzés olyan munkát végezni ami nemzetközi szinten kerül elbírálásra. Ez egy olyan felelősségérzettel jár amit inspirálónak találtam és egy olyan érzés amit az egyetemeknek már nem áll módjában megadni a hallgatóknak. A külföldi mesterképzés felvételim vagy az első munkahelyemre való bejutás nem sikerült volna a csapat nélkül és bár már nem tudunk rendszeresen találkozni, vannak projektek amikben távolról is tudok segíteni és azt hiszem a jó társaság jele, hogy  már lassan 7 éves a kapcsolatunk."_

## _Pálfi Bence_
_"Harmadévesként az általános pszichológia műhelymunkám okán kerültem kapcsolatba először a laborral, amikor is kellemes meglepetésként ért, hogy azonnal egy saját projektet kaptam. Kezdetben az ezzel járó felelősség ijesztőnek tűnt, de hamar kiderült, hogy nyugodtan fordulhatok segítségért a labor bármelyik tagjához. Bár már ezelőtt is érdekelt a tudományos pálya, de az itt töltött idő meggyőzött arról, hogy ez a nekem való munka. A kutatócsoportnak köszönhetően számos szakmai tapasztalatra tettem szert, csak hogy pár példát említsek: előadást tarthattam számos konferencián (például San Francisco-ban és Amszterdamban) és több nemzetközi együttműködésekben vehettem részt. Az egyik ilyen nemzetközi projektnek köszönhetően megismertem a jelenlegi PhD témavezetőmet, akivel már azelőtt megjelent első közös cikkünk, hogy megkezdtem a tanulmányaimat a University of Sussex-en, Brightonban. Mindezek mellett egy olyan társaságnak lehettem a tagja, akikkel egy fárasztó, gondolkodás és akár vitákkal teli nap után bármikor meg lehet inni egy pohár sört vagy bort."_

## _Szászi Barnabás_
_"Három éve csatlakoztam a laborhoz, és ez egy jó döntés volt a számomra. Hogy miért? Szabad körülmények között dolgozhatom, azon, amit csinálni szeretek, és minden segítséget megkapok a fejlődéshez szakmai és személyes szinten is, időközben megjelent több, mint 10 publikációm, jártam 10+ nemzetözi konferencián, egy évet kutattam NY-ban a Columbia egyetemen, megházasodtam (bár ehhez nincs sok köze a labornak, de legalább nem akadályozták meg), híztam 3 kilót (ehhez se), megtanultam R-ban programozni (ez valahol menő) és angolul is már csak majdnem annyira írok helytelenül, mint magyarul."_




